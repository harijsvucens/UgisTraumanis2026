{
  "bio": "Uģis Traumanis ir pieredzējis metālmākslinieks, dizainers un tēlnieks (LMS biedrs kopš 1999. gada), kura daiļradē dizaina domāšana cieši savijas ar augstu profesionālo izpildījumu. Mākslinieks strādā gan pie konceptuālām idejām, gan to tehniskā risinājuma, visus darbus izgatavojot pats savā darbnīcā. Viņam raksturīga vēlme eksperimentēt ar materiāliem, apvienojot radošo vīziju ar inženiertehnisku pieeju.\n\nViņa rokrakstu raksturo  vizuāla skaidrība un lakonisks izteiksmes veids , strādājot galvenokārt ar tēraudu, koku un akmeni. Uģa profesionālā pieredze ir daudzpusīga – no smalkas formas sudraba rotām un emaljas darbiem līdz monumentāliem pilsētvides objektiem. \nUģis augstu vērtē sadarbību, labprāt daloties ar savām zināšanām un palīdzot kolēģiem vai pasūtītājiem īstenot tehniski sarežģītas un radošas ieceres.",
  "contacts": "traumanis@gmail.com\nTEL : +371 2 6181546"
}
